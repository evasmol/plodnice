Vážené čtenářky, vážení čtenáři,

Vítejte na Plodnici, webu věnovaném (ne)plodnosti. Přeji si, abychom na cestě k rodičovství znali své možnosti a a věděli, kde hledat pomoc a podporu. Od roku 2018, kdy se právě neplodnost stala mým životním tématem, přibývají informace a zdroje, nicméně narážím zejména na takové, které doporučují konkrétní řešení. Ač jsme s manželem zvolili metody asistované reprodukce a dokonce nyní v centru reprodukční medicíny pracuji, budu se zde věnovat  i tzv.alternativním cestám k těhotenství, metodám podpůrným a náhradní rodinné péči. Věřím, že klasické a alternativní postupy se nutně nevylučují. Mohlo by se zdát, že téma neplodnosti mám uzavřené, protože jsme rodiči, ale i tak (nebo právě proto) jsem se rozhodla vytvořit takovou stránku, kterou bych tehdy, na úplném začátku, ocenila. V neposlední řadě cítím potřebu dostávat téma neplodnosti do širšího povědomí a doufám, že i Plodnice přispěje svým díl(k)em. 

Ať Vám web dobře poslouží a neváhejte mi poslat vzkaz či tipy na témata, která Vám zde ještě chybí. Budu moc ráda, pokud se podělíte o svůj příběh, napsat ho můžete zde, nebo na e-mail evi.smolik@gmail.com.

Eva